<div class="col-md-11 boxed-layout" style="padding: 10px;width: 97%">
<section class="bg-act-section padding-bottom-20">
<div class="row">
<div class="col-xs-12 col-sm-12 col-md-12 col-lg-12">
<div class="text-center">
<h3>ভোটার তালিকা আইন, ২০০৯
</h3>
<h4 style="color: #fff;"> (২০০৯  সনের ৬ নংআইন)</h4>
</div>
</div>
</div>
</section>
<section class="bt-act-section-search">
<div class="row">
<div class="col-xs-12 col-sm-bottom12 col-md-12 col-lg-12">
<p class="pull-left no-print">
<a href="#" onclick="window.history.back();return false;"><i aria-hidden="true" class="fa fa-arrow-left" title="Back"></i></a></p>
<p class="pull-right print-center publish-date">[ ফেব্রুয়ারি ২৪, ২০০৯    ]</p>
</div>
</div>
</section>
<section class="padding-bottom-20">
<div class="row margin-top-20">
<div class="col-xs-12 col-sm-12 col-md-12 col-lg-12 lineremove">
<div class="row">
<div class="col-md-12 text-center act-role-style">
<strong>
<center><br/>ভোটার তালিকা প্রণয়ন সংক্রান্ত প্রচলিত আইনের সংশোধন ও আধুনিকীকরণকল্পে প্রণীত আইন<br/></center>
</strong>
</div>
</div>
<div class="row">
<div class="col-md-12">
<div class="col-md-12 pad-right">                 যেহেতু ভোটার তালিকা প্রণয়ন সংক্রান্ত প্রচলিত আইনের সংশোধন ও আধুনিকীকরণ সমীচীন ও প্রয়োজনীয়;<div class="clbr"> </div><div class="clbr"> </div><div class="clbr"> </div><div class="clbr"> </div>                 সেহেতু এতদ্বারা নিম্নরূপ আইন করা হইল :-
</div>
</div>
</div>
</div>
</div>
</section>
<section class="padding-bottom-20 bg-striped">
<div class="row lineremoves">
<div class="col-sm-3 txt-head" style="width: 18%;float: left;">সংক্ষিপ্ত শিরোনাম ও প্রবর্তন
</div>
<div class="col-sm-9 txt-details" id="sec-dec" style="text-align: justify;width: 82%; float:right">১। (১) এই আইন <a href="/act-1005.html" title="ভোটার তালিকা আইন, ২০০৯">ভোটার তালিকা আইন, ২০০৯</a> নামে অভিহিত হইবে। <div class="clbr"> </div>     (২) ইহা ০৯ আগস্ট ২০০৭ তারিখে কার্যকর হইয়াছে বলিয়া গণ্য হইবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">আইনের প্রাধান্য
</div>
<div class="col-sm-9 txt-details" id="sec-dec" style="text-align: justify;width: 82%; float:right">২। আপাততঃ বলবৎ অন্য কোন আইনে ভিন্নতর যাহা কিছুই থাকুক না কেন, এই আইন কার্যকর থাকিবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">সংজ্ঞা
</div>
<div class="col-sm-9 txt-details" id="sec-dec" style="text-align: justify;width: 82%; float:right">৩। বিষয় বা প্রসঙ্গের পরিপন্থী কোন কিছু না থাকিলে, এই আইনে-<div class="clbr"> </div>    (ক) "কমিশন" অর্থ সংবিধানের অনুচ্ছেদ ১১৮ এর অধীন প্রতিষ্ঠিত নির্বাচন কমিশন ;<div class="na"> </div><span class="footnote" title="দফা (কক) ভোটার তালিকা (সংশোধন) আইন, ২০১৩ (২০১৩ সনের ১৭ নং আইন) এর ২ ধারাবলে সন্নিবেশিত।"><span class="word-formet"><sup class="bn"><a href="1">1</a></sup></span></span>[(কক) “নাম” অর্থ <a href="/act-921.html" title="জন্ম ও মৃত্যু নিবন্ধন আইন, ২০০৪">জন্ম ও মৃত্যু নিবন্ধন আইন, ২০০৪</a> (২০০৪ সনের ২৯ নং আইন) এর অধীন নিবন্ধিত বা প্রদত্ত সনদে উল্লিখিত নাম অথবা প্রাথমিক শিক্ষা সমাপনী বা জুনিয়র স্কুল সার্টিফিকেট বা মাধ্যমিক স্কুল সার্টিফিকেট বা উহার সমমানের কোন পরীক্ষায় প্রদত্ত সনদে উল্লিখিত নামঃ<div class="clbr"> </div><div class="na"> </div>তবে শর্ত থাকে যে, এই আইনে নামের সংজ্ঞা সংযোজনের পূর্বে প্রণীত ভোটার তালিকায় উল্লিখিত নামের ক্ষেত্রে এই সংজ্ঞা প্রযোজ্য হইবে না;]<div class="clbr"> </div>    (খ) "নির্বাচন এলাকা" অর্থ সংসদের নির্বাচনের জন্য নির্ধারিত কোন নির্বাচনী এলাকা ;<div class="clbr"> </div>    (গ) "নির্বাচিত সংস্থা (Elective body)" অর্থ সংসদ বা কোন স্থানীয় সরকার সংস্থা ;<div class="clbr"> </div>    (ঘ) "নির্ধারিত" অর্থ এই আইনের অধীন প্রণীত বিধি দ্বারা নির্ধারিত ;<div class="clbr"> </div>   &amp;nbsp(ঙ) "ভোটার" অর্থ কোন ব্যক্তি যিনি ভোটার হিসাবে নিবন্ধিত হইয়াছেন এবং এই আইনের অধীন প্রণীত ও প্রকাশিত চূড়ান্ত ভোটার তালিকায় অন্তর্ভুক্ত হইয়াছেন ; <div class="clbr"> </div>    <span class="footnote" title="দফা (চ) ভোটার তালিকা (দ্বিতীয় সংশোধন) আইন, ২০১৩ (২০১৩ সনের ৪১ নং আইন) এর ২ ধারাবলে প্রতিস্থাপিত।"><span class="word-formet"><sup class="bn"><a href="2">2</a></sup></span></span>[(চ) “ভোটার এলাকা” অর্থ পল্লী এলাকার ক্ষেত্রে এক বা একাধিক গ্রাম বা গ্রামের অংশ বিশেষ এবং শহর এলাকার ক্ষেত্রে এক বা একাধিক মহল্লা বা রাস্তা অথবা মহল্লা বা রাস্তার অংশ বিশেষ;]<div class="clbr"> </div>    (ছ) "ভোটার তালিকা" অর্থ এই আইনের অধীন প্রণীত চূড়ান্ত ভোটার তালিকা ;<div class="clbr"> </div>    (জ) "যোগ্যতা অর্জনের তারিখ" অর্থ এই আইনের অধীন প্রতিটি ভোটার তালিকা প্রণয়ন , সংশোধন, পুনঃপরীক্ষিত বা হালনাগাদের ক্ষেত্রে যেই বৎসর উহা এইরূপে প্রণীত, সংশোধিত, পুনঃপরীক্ষিত বা হালনাগাদকৃত হয় সেই বৎসরের জানুয়ারী মাসের পহেলা তারিখ ;<div class="clbr"> </div>    (ঝ) "রেজিষ্ট্রেশন অফিসার" অর্থ ধারা ৬ এর অধীন নিযুক্ত কোন রেজিষ্ট্রেশন অফিসার এবং রেজিষ্ট্রেশন অফিসারের দায়িত্ব পালনরত কোন সহকারী রেজিষ্ট্রেশন অফিসার ;<div class="clbr"> </div>    (ঞ) "স্থানীয় সরকার সংস্থা" অর্থ কোন ইউনিয়ন, উপজেলা পরিষদ, জেলা পরিষদ, পৌরসভা বা সিটি কর্পোরেশন।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">কমিশনকে সহায়তা প্রদান
</div>
<div class="col-sm-9 txt-details" id="sec-dec" style="text-align: justify;width: 82%; float:right">৪। এই আইনের উদ্দেশ্য পূরণকল্পে কমিশন যে কোন ব্যক্তি বা কর্তৃপক্ষকে ইহার চাহিদা মোতাবেক দায়িত্ব পালন ও সহায়তা প্রদানের নির্দেশ দিতে পারিবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">ভোটার তালিকা প্রণয়ন
</div>
<div class="col-sm-9 txt-details" id="sec-dec" style="text-align: justify;width: 82%; float:right">৫। (১) বিভিন্ন নির্বাচিত সংস্থার নির্বাচনের জন্য কম্পিউটারভিত্তিক ডাটাবেজ সহযোগে ভোটারগণের নিবন্ধনের পর ছবিসহ ভোটার তালিকা প্রণয়ন করা হইবে।<div class="clbr"> </div>     (২) ডাটাবেজ তৈরী ও ভোটার তালিকা প্রণয়নের পদ্ধতি এবং উহার ব্যবহার সংক্রান্ত বিষয়াদি কমিশন কর্তৃক নির্ধারিত হইবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">রেজিষ্ট্রেশন অফিসার, ইত্যাদি নিয়োগ
</div>
<div class="col-sm-9 txt-details" id="sec-dec" style="text-align: justify;width: 82%; float:right">৬। (১) কমিশন প্রত্যেক ভোটার এলাকা বা নির্বাচনী এলাকার জন্য ভোটার তালিকা প্রণয়ন, সংশোধন, পুনঃপরীক্ষা এবং হালনাগাদকরণের উদ্দেশ্যে একজন রেজিষ্ট্রেশন অফিসার নিযুক্ত করিবে এবং এতদ্উদ্দেশ্যে প্রয়োজনীয় সংখ্যক সহকারী রেজিষ্ট্রেশন অফিসারও নিযুক্ত করিতে পারিবে ; এবং একই ব্যক্তিকে দুই বা ততোধিক ভোটার এলাকা বা নির্বাচনী এলাকার জন্য রেজিষ্ট্রেশন অফিসার বা সহকারী রেজিষ্ট্রেশন অফিসার নিযুক্ত করিতে পারিবে। <div class="clbr"> </div>     (২) কমিশন কর্তৃক এতদ্উদ্দেশ্যে প্রদত্ত নির্দেশাবলী সাপেক্ষে,-<div class="clbr"> </div>        (ক) কোন সহকারী রেজিষ্ট্রেশন অফিসার, রেজিষ্ট্রেশন অফিসারের নিয়ন্ত্রণাধীন থাকিয়া, রেজিষ্ট্রেশন অফিসারের দায়িত্ব পালন করিতে পারিবেন ; এবং<div class="clbr"> </div>        (খ) কোন রেজিষ্ট্রেশন অফিসার, প্রয়োজনে, তাহার দায়িত্ব পালনে সহায়তা করিবার জন্য কোন ব্যক্তিকে নির্দেশ দিতে পারিবেন।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">ভোটার তালিকা প্রণয়ন ও প্রকাশ
</div>
<div class="col-sm-9 txt-details" id="sec-dec" style="text-align: justify;width: 82%; float:right">৭। (১) কোন ভোটার এলাকা বা নির্বাচনী এলাকার রেজিষ্ট্রেশন অফিসার, কমিশনের তত্ত্বাবধান, নির্দেশন এবং নিয়ন্ত্রণাধীনে, উক্ত ভোটার এলাকা বা নির্বাচনী এলাকার জন্য নির্ধারিত পদ্ধতিতে একটি খসড়া ভোটার তালিকা প্রণয়ন করিবেন, যাহাতে এমন প্রত্যেক ব্যক্তির নাম অন্তর্ভুক্ত থাকিবে যিনি, যোগ্যতা অর্জনের তারিখে-<div class="clbr"> </div>        (ক) বাংলাদেশের একজন নাগরিক হন ;<div class="clbr"> </div>        (খ) আঠারো বৎসরের কম বয়স্ক নহেন ;<div class="clbr"> </div>        (গ) কোন উপযুক্ত আদালত কর্তৃক অপ্রকৃতিস্থ বলিয়া ঘোষিত নহেন ; <span class="footnote" title="“এবং” শব্দ  ভোটার তালিকা (দ্বিতীয় সংশোধন) আইন, ২০১৩ (২০১৩ সনের ৪১ নং আইন) এর ৩(ক) ধারাবলে বিলুপ্ত।"><span class="word-formet"><sup class="bn"><a href="1">3</a></sup></span></span>[***]<div class="na"> </div>        (ঘ) উক্ত ভোটার এলাকা বা, ক্ষেত্রমত, নির্বাচনী এলাকার অধিবাসী বা অধিবাসী বলিয়া গণ্য হন <span class="footnote" title="“;” সেমিকোলন “।“ দাড়ির পরিবর্তে প্রতিস্থাপিত এবং দফা (ঙ) ও  (চ) ভোটার তালিকা (দ্বিতীয় সংশোধন) আইন, ২০১৩ (২০১৩ সনের ৪১ নং আইন) এর ৩(খ) ধারাবলে সংযোজিত।"><span class="word-formet"><sup class="bn"><a href="2">4</a></sup></span></span>[;<div class="clbr"> </div><div class="na"> </div>(ঙ) <a href="/act-1310.html" title="Bangladesh Collaborators (Special Tribunals) Order, 1972">Bangladesh Collaborators (Special Tribunals) Order, 1972</a> (P.O. No. 8 of 1972) এর অধীন কোন অপরাধে দণ্ডিত না হইয়া থাকেন; এবং<div class="clbr"> </div><div class="na"> </div>(চ) <a href="/act-435.html" title="International Crimes (Tribunals) Act, 1973">International Crimes (Tribunals) Act, 1973</a> (Act No. XIX of 1973) এর অধীন কোন অপরাধে দণ্ডিত না হইয়া থাকেন। ] <div class="clbr"> </div>     (২) উপ-ধারা (১) এর অধীন প্রণীত খসড়া ভোটার তালিকা, তৎসম্পর্কে দাবী এবং আপত্তি আহবানকারী একটি নোটিশসহ, নির্ধারিত পদ্ধতিতে প্রকাশ করা হইবে।<div class="clbr"> </div>     (৩) রেজিষ্ট্রেশন অফিসার, নির্ধারিত পদ্ধতিতে, খসড়া ভোটার তালিকায় এইরূপ সংযোজন, পরিবর্তন বা সংশোধন করিবেন যাহা কোন দাবী বা আপত্তির উপর সিদ্ধান্তের ফলে প্রয়োজনীয় হইতে পারে বা কোন লিখন, মুদ্রণ বা অন্য কোন প্রকার ত্রুটি সংশোধনের জন্য আবশ্যক হইতে পারে।<div class="clbr"> </div>     (৪) উপ-ধারা (৩) এর অধীন সংযোজন, পরিবর্তন বা সংশোধন, যদি থাকে, করিবার পর রেজিষ্ট্রেশন অফিসার, নির্ধারিত পদ্ধতিতে, কোন ভোটার এলাকা বা নির্বাচনী এলাকার জন্য চূড়ান্ত ভোটার তালিকা প্রকাশ করিবেন এবং প্রকাশিত চূড়ান্ত ভোটার তালিকাসমূহ উক্ত ভোটার এলাকা বা নির্বাচনী এলাকার জন্য ভোটার তালিকা বলিয়া গণ্য হইবে।<div class="clbr"> </div>     (৫) উপ-ধারা (৪) এর অধীন প্রকাশিত চূড়ান্ত ভোটার তালিকা অবিলম্বে কার্যকর হইবে।<div class="clbr"> </div>     (৬) চূড়ান্ত ভোটার তালিকা নির্ধারিত পদ্ধতিতে রক্ষিত হইবে এবং জনসাধারণের পরিদর্শনের জন্য উন্মুক্ত থাকিবে, এবং কোন ব্যক্তি নির্ধারিত ফি প্রদান সাপেক্ষে উহার কপির জন্য আবেদন করিলে নির্ধারিত পদ্ধতিতে তাহাকে উহা সরবরাহ করা হইবে।<div class="clbr"> </div>     (৭) ভোটার তালিকা নির্ধারিত পদ্ধতিতে কমিশনের ওয়েব সাইটে সর্বসাধারণের জন্য সংরক্ষিত থাকিবে এবং হালনাগাদকৃত তালিকা দ্বারা উহা প্রতিস্থাপিত হইবে।  <div class="clbr"> </div>     (৮) কোন ভোটার এলাকা বা নির্বাচনী এলাকার ভোটার তালিকায় বা ইহার খসড়ায় কোন স্পষ্ট ত্রুটি বা অনিয়ম দৃষ্টিগোচর হইলে কমিশন অনুরূপ তালিকা বা খসড়া বাতিলপূর্বক উক্ত ভোটার এলাকা বা নির্বাচনী এলাকার জন্য নূতন ভোটার তালিকা প্রণয়ন করিবার নির্দেশ দিতে পারিবে।<div class="clbr"> </div>     (৯) কমিশন বিভিন্ন নির্বাচিত সংস্থার নির্বাচনের জন্য, প্রয়োজন মনে করিলে, ভোটার তালিকা পুনর্বিন্যাস করিতে পারিবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">অধিবাসী অর্থ
</div>
<div class="col-sm-9 txt-details" id="sec-dec" style="text-align: justify;width: 82%; float:right">৮। (১) অতঃপর ইহাতে ব্যবস্থিত বিধান ব্যতিরেকে, কোন ব্যক্তি সচরাচর যে নির্বাচনী এলাকায় বা ভোটার এলাকায় বসবাস করেন কিংবা যে নির্বাচনী এলাকার বা ভোটার এলাকায় বসতবাড়ী ভোগ দখল করেন কিংবা বসতবাড়ী ও অন্যান্য স্থাবর সম্পত্তির মালিক হন তিনি উক্ত নির্বাচনী এলাকার বা ভোটার এলাকার অধিবাসী বলিয়া গণ্য হইবেন।<div class="clbr"> </div>     (২) কোন ব্যক্তির একাধিক নির্বাচনী এলাকায় বা ভোটার এলাকায় বসতবাড়ীর দখল থাকিলে কিংবা বসতবাড়ী ও স্থাবর সম্পত্তির মালিকানা থাকিলে, ঐ ব্যক্তিকে, তাহার ইচ্ছা অনুযায়ী, যে কোন একটি নির্বাচনী এলাকায় বা ভোটার এলাকায় ভোটার হিসাবে নিবন্ধন করা যাইবে।<div class="clbr"> </div>     (৩) কোন ব্যক্তি সরকারী চাকুরীরত থাকিলে বা কোন সরকারী পদে অধিষ্ঠিত থাকিলে তিনি, যে নির্বাচনী এলাকার বা ভোটার এলাকায় চাকুরীসূত্রে সচরাচর বসবাস করেন সেই নির্বাচনী এলাকার বা ভোটার এলাকার অধিবাসী হিসাবে গণ্য হইবেন, যদি না তিনি অনুরূপ চাকুরীরত না থাকিলে বা অনুরূপ সরকারী পদে অধিষ্ঠিত না থাকিলে যে ভোটার এলাকার বা নির্বাচনী এলাকার অধিবাসী থাকিতেন সেই এলাকার অধিবাসী হিসাবে তালিকাভুক্ত হইবার জন্য রেজিষ্ট্রেশন অফিসার বরাবর আবেদন করেন।<div class="clbr"> </div>     (৪) উপ-ধারা (৩) এ উল্লিখিত অনুরূপ কোন ব্যক্তির স্বামী বা স্ত্রী এবং তাহার ছেলেমেয়েদের মধ্যে যাহারা ভোটার তালিকাভুক্ত হইবার অধিকারী তাহারা যদি সচরাচর অনুরূপ ব্যক্তির সহিত বসবাস করেন তাহা হইলে তাহারা অনুরূপ ব্যক্তি যে নির্বাচনী এলাকার বা ভোটার এলাকার অধিবাসী বলিয়া গণ্য হইয়াছেন সেই এলাকার অধিবাসী বলিয়া গণ্য হইবেন।  <div class="clbr"> </div>     (৫) কোন ব্যক্তি বাংলাদেশের কোন জেলাখানায় বা অন্য কোন আইনগত হেফাজতে আটক থাকিলে, তিনি এইভাবে আটক না থাকিলে যে নির্বাচনী এলাকার বা ভোটার এলাকার অধিবাসী থাকিতেন, সেই নির্বাচনী এলাকার বা ভোটার এলাকার অধিবাসী বলিয়া গণ্য হইবেন। <div class="clbr"> </div><span class="footnote" title="উপ-ধারা (৬) ভোটার তালিকা (সংশোধন) আইন, ২০১০ (২০১০ সনের ৬৪ নং আইন) এর ২ ধারাবলে সংযোজিত।"><span class="word-formet"><sup class="bn"><a href="1">5</a></sup></span></span>[(৬)	উপ-ধারা (১) এ যাহা কিছুই থাকুক না কেন, কোন বাংলাদেশী নাগরিক বিদেশে বসবাস করিলে, তিনি সর্বশেষ যে নির্বাচনী এলাকায় বা ভোটার এলাকায় বসবাস করিয়াছেন অথবা তাহার নিজ বা পৈতৃক বসতবাড়ী যে স্থানে অবস্থিত ছিল বা আছে, তিনি সেই এলাকার অধিবাসী বলিয়া গণ্য হইবেন।]
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">তালিকাভুক্তির উপর বাধা নিষেধ
</div>
<div class="col-sm-9 txt-details" id="sec-dec" style="text-align: justify;width: 82%; float:right">৯। কোন ব্যক্তি-<div class="clbr"> </div>     (ক) কোন ভোটার এলাকার বা নির্বাচনী এলাকার ভোটার তালিকায় একাধিকবার ; বা<div class="clbr"> </div>     (খ) একাধিক ভোটার এলাকার বা নির্বাচনী এলাকার ভোটার তালিকায় ;<div class="clbr"> </div>তালিকাভুক্ত হইবার অধিকারী হইবেন না।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">ভোটার তালিকা সংশোধন
</div>
<div class="col-sm-9 txt-details" id="sec-dec" style="text-align: justify;width: 82%; float:right">১০। বিভিন্ন নির্বাচিত সংস্থার নির্বাচনের সময়সূচী ঘোষণার তারিখ হইতে নির্বাচন অনুষ্ঠানের সময়কাল ব্যতিরেকে, অন্য যে কোন সময়, নির্ধারিত পদ্ধতিতে, প্রয়োজন অনুসারে নিম্নোক্তভাবে সংযোজন ও বিয়োজনপূর্বক ভোটার তালিকা সংশোধন করা যাইবে, যথা :- <div class="clbr"> </div>     (ক) উক্ত তালিকায় এমন কোন যোগ্য ব্যক্তির নাম অন্তর্ভুক্ত করা, যাহার নাম অন্তর্ভুক্ত করা হয় নাই, বা যিনি ইহা প্রণয়নের পর বা ইহার সর্বশেষ পুনঃপরীক্ষার পর অনুরূপ উক্ত তালিকায় অন্তর্ভুক্ত হইবার যোগ্য হইয়াছেন; বা<div class="clbr"> </div>     (খ) উক্ত তালিকাভুক্ত যে ব্যক্তি মৃত্যুবরণ করিয়াছেন বা যিনি অনুরূপ তালিকায় অন্তর্ভুক্ত হইবার সময় অযোগ্য ছিলেন বা অযোগ্য হইয়াছেন তাহার নাম কর্তন করা; বা <div class="clbr"> </div>     (গ) যিনি বাসস্থান পরিবর্তনের কারণে নূতন ভোটার এলাকা বা, ক্ষেত্রমত, নির্বাচনী এলাকার অধিবাসী হইয়াছেন, পূর্বের ভোটার এলাকার বা, ক্ষেত্রমত, নির্বাচনীর এলাকা তালিকা হইতে তাহার নাম কর্তনপূর্বক নূতন নির্বাচনী এলাকায় বা, ক্ষেত্রমত, ভোটার এলাকার তালিকায় অন্তর্ভুক্ত করা; বা<div class="clbr"> </div>     (ঘ) ইহাতে কোন অন্তর্ভুক্তি, সংশোধন বা কোন ত্রুটি-বিচ্যুতি দূর করা।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">ভোটার তালিকা হালনাগাদকরণ
</div>
<div class="col-sm-9 txt-details" id="sec-dec" style="text-align: justify;width: 82%; float:right">
<p>১১। (১) কম্পিউটার ডাটাবেজ সংরক্ষিত বিদ্যমান সকল ভোটার তালিকা, প্রতি বৎসর  <span class="footnote" title="“২ জানুয়ারি হইতে ২ মার্চ” শব্দগুলি “২ জানুয়ারী হইতে ৩১ জানুয়ারী” শব্দগুলির পরিবর্তে ভোটার তালিকা (সংশোধন) আইন, ২০২০ (২০২০ সনের ২ নং আইন) এর ২ ধারাবলে প্রতিস্থাপিত।"><span class="word-formet"><sup class="bn"><a href="1">6</a></sup></span></span>[২ জানুয়ারি হইতে ২ মার্চ]  পর্যন্ত সময়কালের মধ্যে, নির্ধারিত পদ্ধতিতে, নিম্নরূপে হালনাগাদ করা হইবে, যথা :-</p>
<div class="clbr"> </div>
<p>        (ক) পূর্বের বৎসরের ২ জানুয়ারী হইতে যিনি ১৮ বৎসর বয়স পূর্ণ হইবার কারণে ভোটার হইবার যোগ্য হইয়াছেন অথবা যোগ্য ছিলেন, কিন্তু ধারা ১০ এর অধীন তালিকাভুক্ত হন নাই, তাহাকে ভোটার তালিকাভুক্ত করা;</p>
<div class="clbr"> </div>
<p>        (খ) উক্ত সময়কালে যিনি মৃত্যুবরণ করিয়াছেন কিংবা তালিকাভুক্ত হইবার অযোগ্য ছিলেন কিংবা হইয়াছেন, তাহার নাম কর্তন করা; এবং</p>
<div class="clbr"> </div>
<p>        (গ) যিনি বিদ্যমান নির্বাচনী এলাকা বা ক্ষেত্রমত, ভোটার এলাকা হইতে অন্য নির্বাচনী এলাকায় বা ক্ষেত্রমত, ভোটার এলাকায় আবাসস্থল পরিবর্তন করিয়াছেন, তাহার নাম পূর্বের এলাকার ভোটার তালিকা হইতে কর্তন করিয়া স্থানান্তরিত এলাকার ভোটার তালিকায় অন্তর্ভুক্ত করাঃ</p>
<div class="clbr"> </div>
<p>     তবে শর্ত থাকে যে, যদি ভোটার তালিকা পূর্বোল্লিখিতভাবে হালনাগাদ না করা হয়, তাহা হইলে উহার বৈধতা বা ধারাবাহিকতা ক্ষুণ্ন হইবে না।</p>
<div class="clbr"> </div>
<p>     (২) উপ-ধারা (১) এ যাহা কিছুই থাকুক না কেন, কমিশন যে কোন সময়, কারণ লিপিবদ্ধ করিয়া, যে কোন ভোটার এলাকা বা নির্বাচনী এলাকার জন্য, তৎবিবেচনায় উপযুক্ত পদ্ধতিতে, ভোটার তালিকার বিশেষ পুনঃপরীক্ষার নির্দেশ দিতে পারিবেঃ</p>
<div class="clbr"> </div>
<p>     তবে শর্ত থাকে যে, এই আইনের অন্যান্য বিধান সাপেক্ষে, অনুরূপ কোন নির্দেশ জারীর সময় ঐ ভোটার এলাকা বা নির্বাচনী এলাকার জন্য বলবৎ ভোটার তালিকা উক্তরূপে নির্দেশিত বিশেষ পুনঃপরীক্ষা সম্পন্ন না হওয়া পর্যন্ত বলবৎ থাকিবে।</p>
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">বিভিন্ন সংস্থা কর্তৃক সংগৃহীত তথ্য ব্যবহারের সুযোগ
</div>
<div class="col-sm-9 txt-details" id="sec-dec" style="text-align: justify;width: 82%; float:right">১২। এই আইনের উদ্দেশ্যপূরণকল্পে চাহিদা অনুযায়ী বিভিন্ন সংস্থা উহাদের সংগৃহীত তথ্য কমিশনকে প্রদান করিতে বাধ্য থাকিবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">ভোটার তালিকা হইতে নাম কর্তন
</div>
<div class="col-sm-9 txt-details" id="sec-dec" style="text-align: justify;width: 82%; float:right">
<span class="footnote" title="ধারা ১৩ ভোটার তালিকা (দ্বিতীয় সংশোধন) আইন, ২০১৩ (২০১৩ সনের ৪১ নং আইন) এর ৪ ধারাবলে প্রতিস্থাপিত।"><span class="word-formet"><sup class="bn"><a href="1">7</a></sup></span></span>[১৩। নিম্নবর্ণিত যে কোন কারণে ভোটার তালিকাভুক্ত কোন ব্যক্তির নাম ভোটার তালিকা হইতে কর্তন করিতে হইবে, যথাঃ-<div class="clbr"> </div><div class="na"> </div>(ক) বাংলাদেশের নাগরিক না থাকিলে;<div class="clbr"> </div><div class="na"> </div>(খ) কোন উপযুক্ত আদালত কর্তৃক অপ্রকৃতিস্থ বলিয়া ঘোষিত হইলে; <div class="clbr"> </div>(গ) <a href="/act-1310.html" title="Bangladesh Collaborators (Special Tribunals) Order, 1972">Bangladesh Collaborators (Special Tribunals) Order, 1972</a> (P.O. No. 8 of 1972) এর অধীন কোন অপরাধে দণ্ডিত হইলে; অথবা <div class="clbr"> </div>(ঘ) <a href="/act-435.html" title="International Crimes (Tribunals) Act, 1973">International Crimes (Tribunals) Act, 1973</a> (Act No. XIX of 1973) এর অধীন কোন অপরাধে দণ্ডিত হইলে।]
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">ভোটার তালিকার বৈধতা, ইত্যাদি
</div>
<div class="col-sm-9 txt-details" id="sec-dec" style="text-align: justify;width: 82%; float:right">১৪। ভোটার তালিকায় অন্তর্ভুক্ত কোন ব্যক্তির ভুল বর্ণনা বা উক্তরূপে অন্তর্ভুক্ত হইবার অধিকারী নহে এমন কোন ব্যক্তির নাম অন্তর্ভুক্তির কারণে কোন ভোটার তালিকা অবৈধ হইবে না।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">কমিশনের ভোটার তালিকায় কোন নাম অন্তর্ভুক্তকরণ বা উহা বিলোপন, ইত্যাদি ক্ষমতা
</div>
<div class="col-sm-9 txt-details" id="sec-dec" style="text-align: justify;width: 82%; float:right">১৫। কমিশন যে কোন সময় - <div class="clbr"> </div>     (ক) কোন ভোটার তালিকায় উহাতে অন্তর্ভুক্ত হইবার অধিকারী কোন ব্যক্তির নাম অন্তর্ভুক্ত করিতে ;<div class="clbr"> </div>     (খ) উহা হইতে মৃত কোন ব্যক্তির নাম বা উহাতে অন্তর্ভুক্ত হইবার অযোগ্য বা অযোগ্য হইয়া পড়িয়াছেন এমন কোন ব্যক্তির নাম কর্তন করিতে ; এবং<div class="clbr"> </div>     (গ) উহাতে কোন অন্তর্ভুক্তির সংশোধন বা ত্রুটি-বিচ্যুতি দূর করিতে ; <div class="clbr"> </div>আদেশ দিতে পারিবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">বিধি প্রণয়নের ক্ষমতা
</div>
<div class="col-sm-9 txt-details" id="sec-dec" style="text-align: justify;width: 82%; float:right">১৬। কমিশন, সরকারী গেজেটে প্রজ্ঞাপন দ্বারা, এই আইনের উদ্দেশ্য পূরণকল্পে বিধি প্রণয়ন করিতে পারিবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">আদালতের এখতিয়ার
</div>
<div class="col-sm-9 txt-details" id="sec-dec" style="text-align: justify;width: 82%; float:right">১৭। কোন আদালত এই আইনের অধীন প্রণীত ভোটার তালিকার বৈধতা বা তদধীন কমিশন বা রেজিষ্ট্রেশন অফিসার কর্তৃক বা তাহাদের কর্তৃত্বাধীনে গৃহীত কোন কার্যধারা বা ব্যবস্থার বৈধতা বা যথার্থতা সম্পর্কে প্রশ্ন করিতে পারিবে না।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">মিথ্যা ঘোষণা দেওয়া
</div>
<div class="col-sm-9 txt-details" id="sec-dec" style="text-align: justify;width: 82%; float:right">১৮। যদি কোন ব্যক্তি - <div class="clbr"> </div>(ক) কোন ভোটার তালিকা প্রণয়ন, পুনঃপরীক্ষণ, সংশোধন বা হালনাগাদকরণ সম্পর্কে; বা<div class="clbr"> </div>(খ) কোন ভোটার তালিকাতে কোন অন্তর্ভুক্তি বা উহা হইতে কোন অন্তর্ভুক্তি কর্তন সম্পর্কে; <div class="clbr"> </div>এমন কোন লিখিত বর্ণনা বা ঘোষণা প্রদান করেন যাহা মিথ্যা এবং যাহা তিনি মিথ্যা বলিয়া জানেন বা বিশ্বাস করেন বা সত্য বলিয়া বিশ্বাস করেন না, তাহা হইলে তিনি অনধিক ছয় মাস কারাদণ্ড বা অনধিক দুই হাজার টাকা অর্থদণ্ড বা উভয় দণ্ডে দণ্ডিত হইবেন।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">প্রতিবন্ধকতা সৃষ্টির অপরাধ
</div>
<div class="col-sm-9 txt-details" id="sec-dec" style="text-align: justify;width: 82%; float:right">১৯। যদি কোন ব্যক্তি ভোটার তালিকা প্রণয়ন, পুনঃপরীক্ষণ, সংশোধন বা হালনাগাদকরণ কার্যে কাহাকেও কোন প্রকার প্রতিবন্ধকতার সৃষ্টি করেন তাহা হইলে তিনি অনধিক এক বৎসর কারাদণ্ড বা অনধিক পাঁচ হাজার টাকা অর্থদণ্ড বা উভয় দণ্ডে দণ্ডিত হইবেন।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">ভোটার তালিকা প্রণয়ন, ইত্যাদি সম্পর্কে দায়িত্বে অবহেলা
</div>
<div class="col-sm-9 txt-details" id="sec-dec" style="text-align: justify;width: 82%; float:right">২০। (১) যদি কোন রেজিস্ট্রেশন অফিসার, সহকারী রেজিস্ট্রেশন অফিসার অথবা এই আইন দ্বারা বা ইহার অধীন ভোটার তালিকা প্রণয়ন, পুনঃপরীক্ষা, সংশোধন বা হালনাগাদ সংক্রান্ত কোন দায়িত্ব পালন করিবার জন্য নির্দেশিত কোন ব্যক্তি, কোন যুক্তিসঙ্গত কারণ ছাড়া, দায়িত্বে অবহেলাপূর্বক কোন কাজ বা ইচ্ছাকৃত ত্রুটি-বিচ্যুতির জন্য দোষী হন, তাহা হইলে তিনি অনধিক ছয় মাস কারাদণ্ড বা অনধিক দুই হাজার টাকা অর্থদণ্ড বা উভয় দণ্ডে দণ্ডিত হইবেন।<div class="clbr"> </div>     (২) উপ-ধারা (১) এর অধীন কোন কাজ বা ত্রুটি-বিচ্যুতি সম্পর্কে কোন ক্ষতিপূরণের জন্য অনুরূপ কোন কর্মকর্তা বা ব্যক্তির বিরুদ্ধে কোন মামলা বা অন্য কোন আইনগত কার্যধারা দায়ের করা যাইবে না।<div class="clbr"> </div>     (৩) কোন আদালত উপ-ধারা (১) এর অধীন শাস্তিযোগ্য কোন অপরাধ বিচারার্থ গ্রহণ করিবেন না, যদি না কমিশনের আদেশক্রমে বা উহার অনুমতিক্রমে কোন অভিযোগ দায়ের করা হয়।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">কমিশনের বিশেষ ক্ষমতা
</div>
<div class="col-sm-9 txt-details" id="sec-dec" style="text-align: justify;width: 82%; float:right">২১। কোন অনিবার্য কারণবশতঃ কোন নির্বাচনী এলাকায় বা, ক্ষেত্রমত, ভোটার এলাকায় ভোটার তালিকা প্রস্তুতাকার্য সম্পন্ন করা সম্ভব না হইলে কমিশন, সরকারী গেজেটে প্রজ্ঞাপন দ্বারা, উক্ত নির্বাচনী এলাকায় বা, ক্ষেত্রমত, ভোটার এলাকায় বিশেষ ব্যবস্থায় ভোটার তালিকা প্রণয়ন এবং নির্বাচন অনুষ্ঠানের ব্যবস্থা গ্রহণ করিতে পারিবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">Ordinance No. LXI of 1982, এর রহিতকরণ ও হেফাজত
</div>
<div class="col-sm-9 txt-details" id="sec-dec" style="text-align: justify;width: 82%; float:right">২২। (১) (<a href="/act-639.html" title="Electoral Rolls Ordinance, 1982">Electoral Rolls Ordinance, 1982</a> (Ordinance No. LXI of 1982) এতদ্‌দ্বারা রহিত করা হইল। <div class="clbr"> </div><div class="na"> </div>(২) উপ-ধারা (১) এর অধীন রহিতকরণ সত্ত্বেও রহিত Ordinance এর অধীন কৃত কোন কার্যক্রম অথবা গৃহীত কোন ব্যবস্থা এই আইনের অধীন এমনভাবে কৃত বা গৃহীত হইয়াছে বলিয়া গণ্য হইবে যেন, উক্ত কৃত কার্যক্রম অথবা গৃহীত ব্যবস্থা গ্রহণ করিবার সময় এই আইন বলবৎ ছিল।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">রহিতকরণ ও হেফাজত
</div>
<div class="col-sm-9 txt-details" id="sec-dec" style="text-align: justify;width: 82%; float:right">২৩। (১) ভোটার তালিকা অধ্যাদেশ, ২০০৭ (২০০৭ সনের ১৮ নং অধ্যাদেশ) এতদ্‌দ্বারা রহিত করা হইল। <div class="clbr"> </div><div class="na"> </div>(২) উপ-ধারা (১) এর অধীন রহিতকরণ সত্ত্বেও, রহিত অধ্যাদেশের অধীন কৃত কাজকর্ম বা গৃহীত ব্যবস্থা এই আইনের অধীন কৃত বা গৃহীত হইয়াছে বলিয়া গণ্য হইবে।
</div>
</div>
<hr/>
<div>
<img src="/resources/website/assets/img/line2.jpg"/>
</div>
<div class="footnoteListAll">
<ul class="list-unstyled">
<li class="footnoteList"><h6 class="word-formet"> <sup class="bn">1</sup> </h6>দফা (কক) ভোটার তালিকা (সংশোধন) আইন, ২০১৩ (২০১৩ সনের ১৭ নং আইন) এর ২ ধারাবলে সন্নিবেশিত।</li><li class="footnoteList"><h6 class="word-formet"> <sup class="bn">2</sup> </h6>দফা (চ) ভোটার তালিকা (দ্বিতীয় সংশোধন) আইন, ২০১৩ (২০১৩ সনের ৪১ নং আইন) এর ২ ধারাবলে প্রতিস্থাপিত।</li> <li class="footnoteList"><h6 class="word-formet"> <sup class="bn">3</sup> </h6>“এবং” শব্দ  ভোটার তালিকা (দ্বিতীয় সংশোধন) আইন, ২০১৩ (২০১৩ সনের ৪১ নং আইন) এর ৩(ক) ধারাবলে বিলুপ্ত।</li><li class="footnoteList"><h6 class="word-formet"> <sup class="bn">4</sup> </h6>“;” সেমিকোলন “।“ দাড়ির পরিবর্তে প্রতিস্থাপিত এবং দফা (ঙ) ও  (চ) ভোটার তালিকা (দ্বিতীয় সংশোধন) আইন, ২০১৩ (২০১৩ সনের ৪১ নং আইন) এর ৩(খ) ধারাবলে সংযোজিত।</li> <li class="footnoteList"><h6 class="word-formet"> <sup class="bn">5</sup> </h6>উপ-ধারা (৬) ভোটার তালিকা (সংশোধন) আইন, ২০১০ (২০১০ সনের ৬৪ নং আইন) এর ২ ধারাবলে সংযোজিত।</li> <li class="footnoteList"><h6 class="word-formet"> <sup class="bn">6</sup> </h6>“২ জানুয়ারি হইতে ২ মার্চ” শব্দগুলি “২ জানুয়ারী হইতে ৩১ জানুয়ারী” শব্দগুলির পরিবর্তে <a href="/act-1307.html" title="ভোটার তালিকা (সংশোধন) আইন, ২০২০">ভোটার তালিকা (সংশোধন) আইন, ২০২০</a> (২০২০ সনের ২ নং আইন) এর ২ ধারাবলে প্রতিস্থাপিত।</li> <li class="footnoteList"><h6 class="word-formet"> <sup class="bn">7</sup> </h6>ধারা ১৩ ভোটার তালিকা (দ্বিতীয় সংশোধন) আইন, ২০১৩ (২০১৩ সনের ৪১ নং আইন) এর ৪ ধারাবলে প্রতিস্থাপিত।</li>
</ul>
</div>
</section>
