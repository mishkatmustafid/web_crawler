<div class="col-md-11 boxed-layout" style="padding: 10px;width: 97%">
<section class="bg-act-section padding-bottom-20">
<div class="row">
<div class="col-xs-12 col-sm-12 col-md-12 col-lg-12">
<div class="text-center">
<h3>বাংলাদেশ ন্যাশনাল সায়েন্টিফিক এন্ড টেকনিক্যাল ডকুমেন্টেশন সেন্টার (ব্যান্সডক) আইন, ২০১০
</h3>
<h4 style="color: #fff;"> (২০১০ সনের ১১ নংআইন)</h4>
</div>
</div>
</div>
</section>
<section class="bt-act-section-search">
<div class="row">
<div class="col-xs-12 col-sm-bottom12 col-md-12 col-lg-12">
<p class="pull-left no-print">
<a href="#" onclick="window.history.back();return false;"><i aria-hidden="true" class="fa fa-arrow-left" title="Back"></i></a></p>
<p class="pull-right print-center publish-date">[ মার্চ ১৮, ২০১০   ]</p>
</div>
</div>
</section>
<section class="padding-bottom-20">
<div class="row margin-top-20">
<div class="col-xs-12 col-sm-12 col-md-12 col-lg-12 lineremove">
<div class="row">
<div class="col-md-12 text-center act-role-style">
<strong>
<center> বাংলাদেশ ন্যাশনাল সাযেন্টিফিক এন্ড টেকনিক্যাল ডকুমেন্টেশন সেন্টার (BANSDOC/  ব্যান্সডক) নামে একটি জাতীয় বিজ্ঞান ও কারিগরি তথ্য সংগ্রহ ও বিতরণ কেন্দ্র প্রতিষ্ঠা করিবার লক্ষ্যে প্রণীত আইন। </center>
</strong>
</div>
</div>
<div class="row">
<div class="col-md-12">
<div class="col-md-12 pad-right">যেহেতু, বাংলাদেশ ন্যাশনাল সায়েন্টিফিক এন্ড টেকনিক্যাল ডকুমেন্টেশন সেন্টার (ব্যান্সডক) নামে একটি জাতীয় বিজ্ঞান ও কারিগরি তথ্য সংগ্রহ ও বিতরণ কেন্দ্র প্রতিষ্ঠাকল্পে আইন প্রণয়ন করা সমীচীন ও প্রয়োজন;<div class="clbr"> </div><div class="clbr"> </div><div class="clbr"> </div><div class="clbr"> </div>সেহেতু এতদ্দ্বারা নিম্নরূপ আইন করা হইলঃ-
</div>
</div>
</div>
</div>
</div>
</section>
<section class="padding-bottom-20 bg-striped">
<div class="row lineremoves">
<div class="col-sm-3 txt-head" style="width: 18%;float: left;">সংক্ষিপ্ত শিরোনাম, প্রয়োগ ও প্রবর্তন
</div>
<div class="col-sm-9 txt-details" id="sec-dec" style="text-align: justify;width: 82%; float:right">১। (১) এই আইন <a href="/act-1035.html" title="বাংলাদেশ ন্যাশনাল সায়েন্টিফিক এন্ড টেকনিক্যাল ডকুমেন্টেশন সেন্টার (ব্যান্সডক) আইন, ২০১০">বাংলাদেশ ন্যাশনাল সায়েন্টিফিক এন্ড টেকনিক্যাল ডকুমেন্টেশন সেন্টার (ব্যান্সডক) আইন, ২০১০</a> নামে অভিহিত হইবে। <div class="clbr"> </div><div class="na"> </div>(২) ইহা সমগ্র বাংলাদেশের জন্য প্রযোজ্য হইবে। <div class="clbr"> </div><div class="na"> </div>(৩) এই আইন অবিলম্বে কার্যকর হইবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">সংজ্ঞা
</div>
<div class="col-sm-9 txt-details" id="sec-dec" style="text-align: justify;width: 82%; float:right">২। -বিষয় বা প্রসঙ্গের পরিপন্থী কোন কিছু না থাকিলে, এই আইনে- <div class="clbr"> </div><div class="na"> </div><div class="clbr"> </div><div class="na"> </div>(১) "প্রবিধান" অর্থ এই আইনের অধীন প্রণীত প্রবিধান; <div class="clbr"> </div><div class="na"> </div><div class="clbr"> </div><div class="na"> </div>(২) "বোর্ড" অর্থ ব্যান্সডক এর পরিচালনা বোর্ড; <div class="clbr"> </div><div class="na"> </div><div class="clbr"> </div><div class="na"> </div>(৩) "ব্যান্সডক" অর্থ বাংলাদেশ ন্যাশনাল সায়েন্টিফিক এন্ড টেকনিক্যাল ডকুমেন্টেশন সেন্টার; <div class="clbr"> </div><div class="na"> </div><div class="clbr"> </div><div class="na"> </div>(৪) "বিধি" অর্থ এই আইনের অধীন প্রণীত বিধি; <div class="clbr"> </div><div class="na"> </div><div class="clbr"> </div><div class="na"> </div>(৫) "মহাপরিচালক" অর্থ ব্যান্সডক এর মহাপরিচালক; এবং <div class="clbr"> </div><div class="na"> </div><div class="clbr"> </div><div class="na"> </div>(৬) "সভাপতি" অর্থ ব্যান্সডক এর পরিচালনা বোর্ডের সভাপতি।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">ব্যান্সডক প্রতিষ্ঠা
</div>
<div class="col-sm-9 txt-details" id="sec-dec" style="text-align: justify;width: 82%; float:right">৩।(১) এই আইন কার্যকর হইবার পর, এই আইনের বিধান অনুযায়ী সরকার, সরকারি গেজেটে প্রজ্ঞাপন দ্বারা, বাংলাদেশ ন্যাশনাল সায়েন্টিফিক এন্ড টেকনিক্যাল ডকুমেন্টেশন সেন্টার (ব্যান্সডক) নামে একটি সংস্থা প্রতিষ্ঠা করিবে। <div class="clbr"> </div><div class="na"> </div><div class="clbr"> </div><div class="na"> </div>(২) ব্যান্সডক একটি স্বায়ত্তশাসিত সংস্থা হইবে এবং উহার স্থায়ী ধারাবাহিকতা ও একটি সাধারণ সীলমোহর থাকিবে এবং এই আইন ও বিধি সাপেক্ষে, উহার স্থাবর ও অস্থাবর উভয় প্রকার সম্পত্তি অর্জন করিবার, অধিকারে রাখিবার ও উহা হস্তান্তর করিবার ৰমতা থাকিবে এবং উহার নামে মামলা দায়ের করিতে পারিবে এবং উহার বি্রুদ্ধে মামলা দায়ের করা যাইবে। <div class="clbr"> </div><div class="na"> </div><div class="clbr"> </div><div class="na"> </div>
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">ব্যান্সডকের প্রধান কার্যালয়
</div>
<div class="col-sm-9 txt-details" id="sec-dec" style="text-align: justify;width: 82%; float:right">৪। ব্যান্সডক এর প্রধান কার্যালয় ঢাকায় থাকিবে এবং উহা, প্রয়োজনবোধে, সরকারের পূর্বানুমতিক্রমে, দেশের যে কোন স্থানে উহার শাখা কার্যালয় স্থাপন করিতে পারিবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">ব্যান্সডক এর কার্যাবলী
</div>
<div class="col-sm-9 txt-details" id="sec-dec" style="text-align: justify;width: 82%; float:right">৫। (১) ব্যান্সডক এর কার্যাবলী হইবে নিম্নরূপ, যথা :- <div class="clbr"> </div><div class="na"> </div>(ক) প্রাকৃতিক বিজ্ঞান, কৃষিবিজ্ঞান, চিকিৎসা, প্রকৌশল, শিল্প, প্রযুক্তি, বৈজ্ঞানিক গবেষণা এবং নিরীক্ষামূলক উন্নয়নের সকল ক্ষেত্রে তথ্য সংগ্রহ, প্রক্রিয়াকরণ, সংরৰণ, সম্পাদনা ও বিতরণ; <div class="clbr"> </div><div class="na"> </div>(খ) গবেষণা প্রতিষ্ঠান, একাডেমিক প্রতিষ্ঠান, রাষ্ট্রায়ত্ত শিল্প অথবা অন্য কোন সেক্টরে কর্মরত গবেষকগণকে তাহাদের চাহিদা অনুযায়ী তথ্য সরবরাহ; এবং <div class="clbr"> </div><div class="na"> </div>(গ) গবেষক, নীতিনির্ধারক, পরিকল্পনাবিদ ও ব্যবস্থাপকদের জন্য তথ্য প্রাপ্তির ব্যবস্থা করা। <div class="clbr"> </div><div class="na"> </div>(২) উপ-ধারা (১) এর অধীন কার্যাবলী সম্পাদনের উদ্দেশ্যে ব্যান্সডক কর্তৃক গ্রহণীয় পদক্ষেপসমূহ হইবে নিম্নরূপ, যথা :- <div class="clbr"> </div><div class="na"> </div>(ক) বিবলিওগ্রাফিক সার্ভিস প্রদান; <div class="clbr"> </div><div class="na"> </div>(খ) সংশ্লিষ্ট প্রকাশনার অনুলিপি সংগ্রহ ও বিতরণ; <div class="clbr"> </div><div class="na"> </div>(গ) বিজ্ঞানী ও গবেষকদের মধ্যে সংযোগ সার্ভিস প্রদান; <div class="clbr"> </div><div class="na"> </div>(ঘ) অনুবাদ সার্ভিসে সহায়তা প্রদান; <div class="clbr"> </div><div class="na"> </div>(ঙ) ফটো-রিপ্রোগ্রাফিক সার্ভিস প্রদান; <div class="clbr"> </div><div class="na"> </div>(চ) কম্পিউটার ও ইন্টারনেট সার্ভিস প্রদান; <div class="clbr"> </div><div class="na"> </div>(ছ) সার্ক ডকুমেন্টেশন সার্ভিসে সহযোগিতা প্রদান; <div class="clbr"> </div><div class="na"> </div>(জ) ফটোস্ট্যাট সার্ভিস প্রদান; <div class="clbr"> </div><div class="na"> </div>(ঝ) প্রকাশনা সার্ভিস প্রদান; <div class="clbr"> </div><div class="na"> </div>(ঞ) প্রদর্শনী, সম্মেলন, সেমিনার, কর্মশালা ও প্রশিক্ষণের আয়োজন এবং প্রযোজ্য ক্ষেত্রে কৃতি প্রশিক্ষণার্থীদিগকে পুরস্কার প্রদানের মাধ্যমে দক্ষ জনশক্তি সৃষ্টি ও মানবসম্পদ উন্নয়ন এবং দারিদ্র্য বিমোচনমূলক কার্যক্রম গ্রহণ; <div class="clbr"> </div><div class="na"> </div>(ট) ওয়েবপেজ ভিত্তিক গবেষণাধর্মী তথ্য সরবরাহ; <div class="clbr"> </div><div class="na"> </div>(ঠ) বিজ্ঞানী এবং পেশাজীবীদের গবেষণা ও কার্যক্রমকে সহযোগিতা ও পৃষ্ঠপোষকতা প্রদান; <div class="clbr"> </div><div class="na"> </div>(ড) ডিজিটাল লাইব্রেরী সার্ভিস প্রদান; <div class="clbr"> </div><div class="na"> </div>(ঢ) জাতীয় ও আন্তর্জাতিক পর্যায়ে তথ্য বিনিময়; <div class="clbr"> </div><div class="na"> </div>(ণ) লাইব্রেরী ও তথ্য ব্যবস্থাপনার জন্য ইন্টার্নশীপ; <div class="clbr"> </div><div class="na"> </div>(ত) জাতীয় পর্যায়ে পুস্তক প্রদর্শনী বা গ্রন্থমেলার আয়োজন ও অংশগ্রহণ; <div class="clbr"> </div><div class="na"> </div>(থ) বিজ্ঞান ও প্রযুক্তি বিষয়ক উন্নয়ন ও গবেষণা কার্যক্রম পরিচালনা এবং এই সংক্রান্ত পরামর্শসেবা (Consultancy Service) প্রদান; <div class="clbr"> </div><div class="na"> </div>(দ) ব্যান্সডক উহার কার্যাবলী সম্পাদনের প্রয়োজনে, সরকারের পূর্বানুমোদনক্রমে, বিদেশী যে কোন প্রতিষ্ঠানের সহিত চুক্তি সম্পাদন; এবং <div class="clbr"> </div><div class="na"> </div>(ধ) সরকার কর্তৃক এতদ্সংক্রান্ত বিষয়ে প্রদত্ত অন্যান্য কার্যাবলী সম্পাদন।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">পরিচালনা ও প্রশাসন
</div>
<div class="col-sm-9 txt-details" id="sec-dec" style="text-align: justify;width: 82%; float:right">৬। (১) ব্যান্সডক এর পরিচালনা ও প্রশাসনের দায়িত্ব একটি পরিচালনা বোর্ডের উপর ন্যস্ত থাকিবে এবং ব্যান্সডক যে সকল ক্ষমতা প্রয়োগ এবং কার্য সম্পাদন করিতে পারিবে, পরিচালনা বোর্ডও সেই সকল ক্ষমতা প্রয়োগ ও কার্য সম্পাদন করিতে পারিবে। <div class="clbr"> </div><div class="na"> </div>(২) ব্যান্সডক উহার কার্যাবলী সম্পাদনের ক্ষেত্রে সরকার কর্তৃক প্রদত্ত নীতি অনুসরণ করিবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">পরিচালনা বোর্ড
</div>
<div class="col-sm-9 txt-details" id="sec-dec" style="text-align: justify;width: 82%; float:right">৭। (১) এই আইনের উদ্দেশ্য পূরণকল্পে নিম্নবর্ণিত ১৪ (চৌদ্দ) জন সদস্য সমন্বয়ে ব্যান্সডক এর একটি পরিচালনা বোর্ড গঠিত হইবে, যথা:- <div class="clbr"> </div><div class="na"> </div>(ক) বিজ্ঞান এবং তথ্য ও যোগাযোগ প্রযুক্তি মন্ত্রণালয়ের সচিব, যিনি উহার সভাপতিও হইবেন; <div class="clbr"> </div><div class="na"> </div>(খ) অর্থ বিভাগ এর একজন যুগ্ম-সচিব; <div class="clbr"> </div><div class="na"> </div>(গ) সংস্থাপন মন্ত্রণালয় এর একজন যুগ্ম-সচিব; <div class="clbr"> </div><div class="na"> </div>(ঘ) লেজিসলেটিভ ও সংসদ বিষয়ক বিভাগের একজন যুগ্ম-সচিব; <div class="clbr"> </div><div class="na"> </div>(ঙ) বিজ্ঞান এবং তথ্য ও যোগাযোগ প্রযুক্তি মন্ত্রণালয়ের একজন যুগ্ম-সচিব; <div class="clbr"> </div><div class="na"> </div>(চ) বাংলাদেশ মহাকাশ গবেষণা ও দূর অনুধাবন প্রতিষ্ঠানের চেয়ারম্যান; <div class="clbr"> </div><div class="na"> </div>(ছ) বাংলাদেশ পরমাণু শক্তি কমিশনের চেয়ারম্যান; <div class="clbr"> </div><div class="na"> </div>(জ) সরকার কর্তৃক মনোনীত সংশিস্নষ্ট বিষয়ে অভিজ্ঞ পাবলিক বিশ্ববিদ্যালয়ের একজন অধ্যাপক; <div class="clbr"> </div><div class="na"> </div>(ঝ) সরকার কর্তৃক মনোনীত যে কোন পাবলিক প্রকৌশল বিশ্ববিদ্যালয়ের একজন অধ্যাপক; <div class="clbr"> </div><div class="na"> </div>(ঞ) বাংলাদেশ বিজ্ঞান ও শিল্প গবেষণা পরিষদ (বিসিএসআইআর) এর চেয়ারম্যান; <div class="clbr"> </div><div class="na"> </div>(ট) সরকার কর্তৃক মনোনীত বিজ্ঞান ও গবেষণা কাজে অবদান রহিয়াছে এইরূপ <div class="clbr"> </div><div class="na"> </div>৩ (তিন) জন ব্যক্তি; এবং <div class="clbr"> </div><div class="na"> </div>(ঠ) ব্যান্সডক এর মহাপরিচালক, যিনি উহার সদস্য-সচিবও হইবেন। <div class="clbr"> </div><div class="na"> </div>(২) উপ-ধারা (১) এর দফা (ট) এর অধীন মনোনীত সদস্যগণ তাহাদের মনোনয়নের তারিখ হইতে ৩ (তিন) বৎসর মেয়াদের জন্য সদস্য পদে বহাল থাকিবেন : <div class="clbr"> </div><div class="na"> </div>তবে শর্ত থাকে যে, সরকার, উক্ত মেয়াদ শেষ হইবার পূর্বে, যে কোন সময় কারণ দর্শানো ব্যতিরেকে উক্তরূপ কোন সদস্যকে তাহার পদ হইতে অব্যাহতি প্রদান করিতে পারিবেঃ <div class="clbr"> </div><div class="na"> </div>আরও শর্ত থাকে যে, কোন মনোনীত সদস্য সরকারের উদ্দেশ্যে স্বীয় স্বাক্ষরযুক্ত পত্রযোগে পদত্যাগ করিতে পারিবেন।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">বোর্ডের সভা
</div>
<div class="col-sm-9 txt-details" id="sec-dec" style="text-align: justify;width: 82%; float:right">৮। (১) এই ধারার অন্যান্য বিধানাবলী সাপেৰে, বোর্ড উহার সভার কার্য পদ্ধতি নির্ধারণ করিতে পারিবে। <div class="clbr"> </div><div class="na"> </div>(২) বোর্ড প্রতি ৩ (তিন) মাসে অনূ্যন একবার সভায় মিলিত হইবে। <div class="clbr"> </div><div class="na"> </div>(৩) বোর্ডের সভাপতির নির্দেশে সকল সভা নির্ধারিত তারিখ, সময় ও স্থানে সদস্য-সচিব কর্তৃক আহূত হইবে। <div class="clbr"> </div><div class="na"> </div>(৪) বোর্ডের সভার কোরামের জন্য উহার মোট সদস্য সংখ্যার অনূ্যন এক-তৃতীয়াংশ সদস্যের উপস্থিতির প্রয়োজন হইবে, তবে মুলতবী সভার ৰেত্রে কোন কোরামের প্রয়োজন হইবে না। <div class="clbr"> </div><div class="na"> </div>(৫) বোর্ডের সভাপতি সভায় সভাপতিত্ব করিবেন এবং তাহার অনুপস্থিতিতে উপস্থিত তদকর্তৃক মনোনীত কোন সদস্য সভায় সভাপতিত্ব করিবেন। <div class="clbr"> </div><div class="na"> </div>(৬) প্রত্যেক সদ্যস্যের একটি ভোট থাকিবে এবং ভোটের সমতার ক্ষেত্রে সভার সভাপতির দ্বিতীয় বা নির্ণায়ক ভোট প্রদানের ক্ষমতা থাকিবে। <div class="clbr"> </div><div class="na"> </div>(৭) প্রত্যেক সভার কার্যবিবরণী সংরক্ষণ, সদস্যদের নিকট প্রেরণ এবং পরবর্তী বোর্ড সভায় উপস্থাপন করিতে হইবে। <div class="clbr"> </div><div class="na"> </div>(৮) শুধুমাত্র কোন সদস্যপদে শূন্যতা বা বোর্ড গঠনে ত্রুটি থাকিবার কারণে বোর্ডের কোন কার্য বা কার্যধারা বাতিল বা অবৈধ হইবে না এবং তদ্সম্পর্কে কোন প্রশ্নও উত্থাপন করা যাইবে না।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">মহাপরিচালক
</div>
<div class="col-sm-9 txt-details" id="sec-dec" style="text-align: justify;width: 82%; float:right">৯। (১) ব্যান্সডক এর একজন মহাপরিচালক থাকিবেন।<div class="clbr"> </div><div class="na"> </div>(২) মহাপরিচালক সরকার কর্তৃক নিযুক্ত হইবেন এবং তাহার চাকুরীর শর্তাদি সরকার কর্তৃক নির্ধারিত হইবে। <div class="clbr"> </div><div class="na"> </div>(৩) মহাপরিচালক ব্যান্সডক এর সার্বক্ষণিক মুখ্য নির্বাহী কর্মকর্তা হইবেন এবং তিনি- <div class="clbr"> </div><div class="na"> </div>(ক) বোর্ড কর্তৃক প্রদত্ত ক্ষমতা প্রয়োগ ও কার্য সম্পাদন করিবেন; <div class="clbr"> </div><div class="na"> </div>(খ) বোর্ডের যাবতীয় সিদ্ধান্ত বাস্তবায়নের জন্য দায়ী থাকিবেন; <div class="clbr"> </div><div class="na"> </div>(গ) ব্যান্সডক এর চাকুরী প্রবিধানমালা ও তফসিল অনুযায়ী তিনি কর্মকর্তা ও কর্মচারী নিয়োগ, পদোন্নতি, সাধারণ আচরণ ও শৃঙ্খলা কার্যকর করিবেন; এবং <div class="clbr"> </div><div class="na"> </div>(ঘ) ব্যান্সডক এর অভ্যন্তরীণ প্রশাসন ও পরিচালনা বোর্ডের নির্দেশ মোতাবেক অন্যান্য কার্য সম্পাদন করিবেন।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">কর্মকর্তা ও কর্মচারী নিয়োগ
</div>
<div class="col-sm-9 txt-details" id="sec-dec" style="text-align: justify;width: 82%; float:right">১০। সরকার কর্তৃক অনুমোদিত অর্গানোগ্রাম সাপেক্ষে, ব্যান্সডক উহার কার্যাবলী সুষ্ঠুভাবে সম্পাদনের উদ্দেশ্যে প্রয়োজনীয় সংখ্যক কর্মকর্তা ও কর্মচারী নিয়োগ করিতে পারিবে এবং তাঁহাদের নিয়োগ ও চাকুরীর শর্তাবলী প্রবিধান দ্বারা নির্ধারিত হইবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">কমিটি
</div>
<div class="col-sm-9 txt-details" id="sec-dec" style="text-align: justify;width: 82%; float:right">১১। ব্যান্সডক উহার দায়িত্ব পালনে উহাকে সহায়তা প্রদানের জন্য প্রয়োজনবোধে এক বা একাধিক কমিটি গঠন করিতে পারিবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">ব্যান্সডক এর তহবিল
</div>
<div class="col-sm-9 txt-details" id="sec-dec" style="text-align: justify;width: 82%; float:right">১২। (১) ব্যান্সডক এর একটি তহবিল থাকিবে এবং উহাতে নিম্নবর্ণিত উৎস হইতে অর্থ জমা হইবে, যথা:- <div class="clbr"> </div><div class="na"> </div><div class="clbr"> </div><div class="na"> </div>(ক) সরকার কর্তৃক প্রদত্ত মঞ্জুরী বা অনুদান; <div class="clbr"> </div><div class="na"> </div><div class="clbr"> </div><div class="na"> </div>(খ) প্রকাশনা ও অনুবাদ সার্ভিস হইতে অর্জিত অর্থ বা রয়ালটি; <div class="clbr"> </div><div class="na"> </div><div class="clbr"> </div><div class="na"> </div>(গ) ব্যান্সডক এর অর্থ বিনিয়োগের মাধ্যমে অর্জিত অর্থ এবং উহার স্থাবর ও অস্থাবর সম্পত্তির বিক্রয়লব্ধ অর্থ; <div class="clbr"> </div><div class="na"> </div><div class="clbr"> </div><div class="na"> </div>(ঘ) সরকারের পূর্বানুমোদনক্রমে কোন বিদেশী সরকার, আনত্দর্জাতিক প্রতিষ্ঠান বা সংস্থা হইতে প্রাপ্ত অনুদান; <div class="clbr"> </div><div class="na"> </div><div class="clbr"> </div><div class="na"> </div>(ঙ) সরকারের পূর্বানুমোদনক্রমে গৃহীত ঋণ; এবং <div class="clbr"> </div><div class="na"> </div><div class="clbr"> </div><div class="na"> </div>(চ) অন্য কোন বৈধ উৎস হইতে প্রাপ্ত অর্থ। <div class="clbr"> </div><div class="na"> </div><div class="clbr"> </div><div class="na"> </div>(২) এই তহবিলের সকল অর্থ কোন তফসিলি ব্যাংকে ব্যান্সডকের নামে রাখা হইবে এবং বিধি দ্বারা নির্ধারিত পদ্ধতিতে তহবিল পরিচালনা করা হইবে। <div class="clbr"> </div>ব্যাখ্যা।-"তফসিলি ব্যাংক" বলিতে <a href="/act-415.html" title="Bangladesh Bank Order, 1972 ">Bangladesh Bank Order, 1972 </a>(P.O. 127 of 1972) এর Article 2(J)তে সংজ্ঞায়িত Scheduled Bank কে বুঝাইবে। <div class="clbr"> </div>(৩) এই তহবিল হইতে সরকারের নিয়ম-নীতি, বিধি-বিধান অনুসরণক্রমে ব্যান্সডকের প্রয়োজনীয় ব্যয় নির্বাহ করা যাইবে। <div class="clbr"> </div><div class="na"> </div>(৪) বোর্ড তহবিলের অর্থ সরকার কর্তৃক অনুমোদিত কোন খাতে বিনিয়োগ করিতে পারিবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">বাজেট
</div>
<div class="col-sm-9 txt-details" id="sec-dec" style="text-align: justify;width: 82%; float:right">১৩। ব্যান্সডক প্রতি বৎসর সরকার কর্তৃক নির্দিষ্ট সময়ের মধ্যে সম্ভাব্য আয়-ব্যয়সহ পরবর্তী অর্থ বৎসরের বার্ষিক বাজেট বিবরণী সরকারের নিকট পেশ করিবে এবং উহাতে উক্ত অর্থ বৎসরে সরকারের নিকট হইতে ব্যান্সডকের কি পরিমাণ অর্থের প্রয়োজন হইবে উহারও উলেস্নখ থাকিবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">হিসাব রক্ষণ ও নিরীক্ষণ
</div>
<div class="col-sm-9 txt-details" id="sec-dec" style="text-align: justify;width: 82%; float:right">১৪। (১) ব্যান্সডক যথাযথভাবে উহার হিসাব রৰণ করিবে এবং ব্যান্সডকের হিসাবের বার্ষিক বিবরণী প্রস্তুত করিবে। <div class="clbr"> </div><div class="na"> </div>(২) বাংলাদেশের মহা-হিসাব নিরীক্ষক ও নিয়ন্ত্রক, অতঃপর মহা-হিসাব নিরীক্ষক হিসেবে অভিহিত, প্রতি বৎসর ব্যান্সডক এর হিসাব নিরীক্ষা করিবেন এবং নিরীক্ষা রিপোর্টের একটি করিয়া অনুলিপি সরকার ও ব্যান্সডক এর নিকট প্রেরণ করিবেন। <div class="clbr"> </div><div class="na"> </div>(৩) উপ-ধারা (২) মোতাবেক হিসাব নিরীৰার উদ্দেশ্যে মহা-হিসাব নিরীক্ষক কিংবা তাহার নিকট হইতে এতদুদ্দেশ্যে ক্ষমতাপ্রাপ্ত কোন ব্যক্তি ব্যান্সডক এর এতদসংক্রান্ত সকল রেকর্ড, দলিল-দস্তাবেজ, নগদ বা ব্যাংকে গচ্ছিত অর্থ, বিনিয়োগ, জামানত, ভান্ডার এবং অন্যবিধ সম্পত্তি পরীক্ষা করিয়া দেখিতে পারিবেন এবং ব্যান্সডক এর যে কোন সদস্য বা কর্মকর্তা বা কর্মচারীকে জিজ্ঞাসা করিতে পারিবেন।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">প্রতিবেদন
</div>
<div class="col-sm-9 txt-details" id="sec-dec" style="text-align: justify;width: 82%; float:right">১৫। (১) প্রতি অর্থ বৎসর শেষ হইবার পরবর্তী ৩(তিন) মাসের মধ্যে ব্যান্সডক তদকর্তৃক উক্ত অর্থ বৎসরে সম্পাদিত কার্যাবলীর বিবরণ সম্বলিত একটি বার্ষিক প্রতিবেদন সরকারের নিকট পেশ করিবে। <div class="clbr"> </div><div class="na"> </div>(২) সরকার, প্রয়োজনবোধে, ব্যান্সডকের নিকট হইতে যে কোন সময় ব্যান্সডকের যে কোন বিষয়ের উপর প্রতিবেদন এবং বিবরণী আহ্বান করিতে পারিবে এবং ব্যান্সডক উহা সরকারের নিকট সরবরাহ করিতে বাধ্য থাকিবে। <div class="clbr"> </div><div class="na"> </div>(৩) সরকার যে কোন সময় ব্যান্সডকের কর্মকাণ্ড অথবা যে কোন প্রকার অভিযোগের বিষয়ে তদন্ত অনুষ্ঠানের নির্দেশ দিতে পারিবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">ক্ষমতা অর্পণ
</div>
<div class="col-sm-9 txt-details" id="sec-dec" style="text-align: justify;width: 82%; float:right">১৬। মহা-পরিচালক প্রয়োজনবোধে এবং তদকর্তৃক নির্ধারিত শর্তসাপেক্ষে, এই আইনের অধীন তাহার উপর অর্পিত যে কোন ক্ষমতা বা দায়িত্ব লিখিত আদেশ দ্বারা ব্যান্সডক এর কোন কর্মকর্তাকে অর্পণ করিতে পারিবেন।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">বিধি প্রণয়নের ক্ষমতা
</div>
<div class="col-sm-9 txt-details" id="sec-dec" style="text-align: justify;width: 82%; float:right">১৭। এই আইনের উদ্দেশ্যপূরণকল্পে, সরকার, সরকারি গেজেটে প্রজ্ঞাপন দ্বারা, বিধি প্রণয়ন করিতে পারিবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">প্রবিধান প্রণয়নের ক্ষমতা
</div>
<div class="col-sm-9 txt-details" id="sec-dec" style="text-align: justify;width: 82%; float:right">১৮। এই আইনের উদ্দেশ্যপূরণকল্পে, ব্যান্সডক, সরকারের পূর্বানুমোদনক্রমে এবং সরকারি গেজেটে প্রজ্ঞাপন দ্বারা, এই আইন বা বিধির সহিত অসামঞ্জস্যপূর্ণ না হওয়া সাপেক্ষে প্রবিধান প্রণয়ন করিতে পারিবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">Bangladesh National Scientific and Technical Documentation Centre (BANSDOC) এবং জাতীয় বিজ্ঞান গ্রন্থাগার বিলোপ, ইত্যাদি
</div>
<div class="col-sm-9 txt-details" id="sec-dec" style="text-align: justify;width: 82%; float:right">১৯। এই আইন কার্যকর হইবার সঙ্গে সঙ্গে-<div class="clbr"> </div> <div class="na"> </div>(ক) Bangladesh National Scientific and Technical Documentation Centre(BANSDOC)এবং জাতীয় বিজ্ঞান গ্রন্থাগার, অতঃপর যথাক্রমে বিলুপ্ত প্রতিষ্ঠানদ্বয় বলিয়া উল্লিখিত, বিলুপ্ত হইবে; <div class="clbr"> </div>(খ) বিলুপ্ত প্রতিষ্ঠানদ্বয় এর সকল সম্পদ, অধিকার, ৰমতা, কর্তৃত্ব ও সুবিধাদি এবং স্থাবর ও অস্থাবর সকল সম্পত্তি, নগদ ও ব্যাংকে গচ্ছিত অর্থ এবং অন্য সকল দাবী ও অধিকার ব্যান্সডক এর নিকট হস্তান্তরিত হইবে এবং ব্যান্সডক ইহার অধিকারী হইবে; <div class="clbr"> </div><div class="na"> </div>(গ) বিলুপ্ত প্রতিষ্ঠানদ্বয় এর সকল ঋণ, দায় ও দায়িত্ব ব্যান্সডক এর ঋণ, দায় ও দায়িত্ব বলিয়া গণ্য হইবে; <div class="clbr"> </div><div class="na"> </div>(ঘ) কোন চুক্তি, দলিল বা চাকুরীর শর্তে যাহাই থাকুক না কেন, বিলুপ্ত প্রতিষ্ঠানদ্বয়ে নিয়োজিত সকল কর্মকর্তা ও কর্মচারী ব্যান্সডক এ স্থানান্তরিত হইবেন এবং তাহারা উক্তরূপ স্থানান্তরিত হইবার পূর্বে যে শর্তে চাকুরীতে নিয়োজিত ছিলেন সেই একই শর্তে ব্যান্সডক এর চাকুরীতে নিয়োজিত থাকিবেন; এবং <div class="clbr"> </div><div class="na"> </div>(ঙ) কর্মকর্তা ও কর্মচারীদের চাকুরীর সুযোগ-সুবিধা প্রবিধিমালা দ্বারা নির্ধারিত হইবে, তবে প্রবিধানমালা প্রণয়ন না হওয়া পর্যন্ত সরকারী বিধি-বিধান প্রযোজ্য হইবে।
</div>
</div>
<div class="row lineremoves">
<div class="col-sm-3 txt-head" style="width: 18%;float: left;">রহিতকরণ ও হেফাজত
</div>
<div class="col-sm-9 txt-details" id="sec-dec" style="text-align: justify;width: 82%; float:right">২০। (১) এই আইন কার্যকর হইবার সঙ্গে সঙ্গে  Bangladesh National Scientific and Technical Documentation Centre (BANSDOC) এবং জাতীয় বিজ্ঞান গ্রন্থাগার প্রতিষ্ঠা সংক্রান্ত প্রজ্ঞাপন বা অন্য কোন দলিল, উহা যে নামেই অভিহিত হোক না কেন, এতদদ্বারা রহিত করা হইল। <div class="clbr"> </div><div class="na"> </div>(২) উক্তরূপ রহিতকরণ সত্ত্বেও, রহিত প্রজ্ঞাপন বা অন্য কোন দলিল এর অধীন কৃত সকল কাজকর্ম বা গৃহীত ব্যবস্থা এই আইনের অধীন কৃত বা গৃহীত হইয়াছে বলিয়া গণ্য হইবে।
</div>
</div>
<hr/>
<div>
<img src="/resources/website/assets/img/line2.jpg"/>
</div>
<div class="footnoteListAll">
<ul class="list-unstyled">
</ul>
</div>
</section>
