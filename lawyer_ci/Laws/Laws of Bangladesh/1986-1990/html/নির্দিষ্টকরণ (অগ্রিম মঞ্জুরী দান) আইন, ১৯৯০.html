<h2 class="blog_entry-title">নির্দিষ্টকরণ (অগ্রিম মঞ্জুরী দান) আইন, ১৯৯০</h2><div class="entry-content"><div class="entry-content">                        						নির্দিষ্টকরণ (অগ্রিম মঞ্জুরী দান) আইন, ১৯৯০<br/><br/>( ১৯৯০ সনের ৪৩ নং আইন )<br/><br/>[২৭ জুন, ১৯৯০]<br/><br/>১৯৯০-৯১ অর্থ বত্সরের কিছু অংশের কার্যসমূহ নির্বাহের জন্য সংযুক্ত তহবিল হইতে অগ্রিম অর্থ মঞ্জুরী দানের জন্য প্রণীত আইন৷<br/><br/>যেহেতু ১৯৯০-৯১ অর্থ বত্সরের কিছু অংশের কার্যসমূহ নির্বাহের জন্য সংযুক্ত তহবিল হইতে অগ্রিম অর্থ মঞ্জুরী দান করা সমীচীন ও প্রয়োজনীয়;<br/><br/>সেহেতু এতদ্বারা নিম্নরূপ আইন করা হইল :-<br/><br/>সংক্ষিপ্ত শিরোনামা<br/><br/>১৷ এই আইন নির্দিষ্টকরণ (অগ্রিম মঞ্জুরী দান) আইন, ১৯৯০ নামে অভিহিত হইবে৷<br/><br/>১৯৯০-৯১ অর্থ বত্সরের কিছু অংশের জন্য সংযুক্ত তহবিল হইতে ৩৪৮৮,৩৯,২৫,০০০ টাকা অগ্রিম উত্তোলন<br/><br/>২৷ এই আইনের সহিত সংযুক্ত তফসিলের কলাম ২-এ বর্ণিত কার্যসমূহ নির্বাহ ও উদ্দেশ্যসমূহ পূরণ-কল্পে ১৯৯০-৯১ অর্থ বত্সরের কিছু অংশের ব্যয় বহনের জন্য তফসিলের কলাম ৩-এ বর্ণিত অর্থের অনধিক অর্থ সর্বসাকুল্যে তিন হাজার চার শত আটাশি কোটি ঊনচল্লিশ লক্ষ পঁচিশ হাজার টাকা সংযুক্ত তহবিল হইতে প্রদেয় হইবে৷<br/><br/>নির্দিষ্টকরণ<br/><br/>৩৷ এই আইন দ্বারা সংযুক্ত তহবিল হইতে উত্তোলনের জন্য অনুমোদিত অর্থসমূহ উক্ত অর্থ বত্সরের কিছু অংশ সম্পর্কে তফসিলে উল্লিখিত কার্যাদি ও উদ্দেশ্যসমূহের জন্য নির্দিষ্ট করা হইবে৷<br/><br/>Source : Ministry of Law, Justice and Parliamentary Affairs<span id="pastemarkerend"> </span> </div></div>
