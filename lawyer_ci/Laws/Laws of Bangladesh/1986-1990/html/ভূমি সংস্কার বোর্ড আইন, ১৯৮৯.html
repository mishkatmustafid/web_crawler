<h2 class="blog_entry-title">ভূমি সংস্কার বোর্ড আইন, ১৯৮৯</h2><div class="entry-content"><div class="entry-content">                        						ভূমি সংস্কার বোর্ড আইন, ১৯৮৯<br/><br/>( ১৯৮৯ সনের ২৩ নং আইন )<br/><br/>[৩১ মে, ১৯৮৯]<br/><br/>ভূমি সংস্কার বোর্ড গঠনের জন্য বিধান করার উদ্দেশ্যে প্রণীত আইন৷<br/><br/>যেহেতু ভূমি সংস্কার কর্মসূচী বাস্ত্মবায়ন এবং সুষ্ঠু ভূমি ব্যবস্থাপনা নিশ্চিত করার উদ্দেশ্যে ভূমি সংস্কার বোর্ড গঠনের জন্য বিধান করা সমীচীন ও প্রয়োজনীয়;<br/><br/>সেহেতু এতদ্‌দ্বারা নিম্নরূপ আইন করা হইল :-<br/><br/>সংক্ষিপ্ত শিরোনামা ও প্রবর্তন<br/><br/>১৷ (১) এই আইন ভূমি সংস্কার বোর্ড আইন, ১৯৮৯ নামে অভিহিত হইবে৷<br/><br/>(২) ইহা ২রা চৈত্র, ১৩৯৫ মোতাবেক ১৬ই মার্চ, ১৯৮৯ তারিখে বলবত্ হইয়াছে বলিয়া গণ্য হইবে৷<br/><br/>সংজ্ঞা<br/><br/>২৷ এই আইনে “বোর্ড” বলিতে ভূমি সংস্কার বোর্ডকে বুঝাইবে৷<br/><br/>আইনের প্রাধান্য<br/><br/>৩৷ আপাততঃ বলবত্ অন্য কোন আইনে বিপরীত যাহা কিছুই থাকুক না কেন, এই আইন ও তদধীন প্রণীত বিধির বিধানাবলী কার্যকর থাকিবে৷<br/><br/>ভূমি সংস্কার বোর্ড গঠন<br/><br/>৪৷ (১) এই আইন বলবত্ হইবার পর সরকার, যথাশীঘ্র সম্ভব, ভূমি সংস্কার বোর্ড নামে একটি বোর্ড গঠন করিবে৷<br/><br/>(২) একজন চেয়ারম্যান এবং অনধিক দুইজন সদস্য সমন্বয়ে বোর্ড গঠিত হইবে৷<br/><br/>(৩) বোর্ডের চেয়ারম্যান ও সদস্যগণ সরকার কর্তৃক নিযুক্ত হইবেন এবং তাঁহাদের চাকুরীর শর্তাবলী সরকার কর্তৃক স্থিরীকৃত হইবে৷<br/><br/>বোর্ডের কার্যাবলী<br/><br/>৫৷ বোর্ডের কার্যাবলী হইবে নিম্নরূপ, যথা :-<br/><br/>(ক) সরকার কর্তৃক অর্পিত ভূমি সংস্কার ও ভূমি ব্যবস্থাপনা সম্পর্কিত ক্ষমতা প্রয়োগ ও দায়িত্ব পালন;<br/><br/>(খ) কোন আইনের দ্বারা বা আইনের অধীন অর্পিত ক্ষমতা প্রয়োগ ও দায়িত্ব পালন৷<br/><br/>বিধি প্রণয়ণের ক্ষমতা<br/><br/>৬৷ এই আইনের উদ্দেশ্য পূরণকল্পে সরকার, সরকারী গেজেটে প্রজ্ঞাপন দ্বারা, বিধি প্রণয়ন করিতে পারিবে৷<br/><br/>রহিতকরণ ও হেফাজত<br/><br/>৭৷ (১) ভূমি সংস্কার বোর্ড অধ্যাদেশ, ১৯৮৯ (অধ্যাদেশ নং ১, ১৯৮৯) এতদ্‌দ্বারা রহিত করা হইল৷<br/><br/>(২) অনুরূপ রহিতকরণ সত্ত্বেও, রহিত অধ্যাদেশের অধীন কৃত কাজকর্ম বা গৃহীত ব্যবস্থা এই আইনের অধীন কৃত বা গৃহীত হইয়াছে বলিয়া গণ্য হইবে৷<br/><br/>Source : Ministry of Law, Justice and Parliamentary Affairs<span id="pastemarkerend"> </span> </div></div>
